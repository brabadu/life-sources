---
layout: post
title: Бути татом
feature_image: /images/covers/leo-star.jpg
overlay: true
excerpt: Написано в червні 2014 року
---

_Написано в червні 2014 року_

Можливо через рік, а може через місяць, або навіть тиждень я сміятимуся з цього тексту. Але перші враження завжди найяскравіші. Отже, я вже два тижні як тато, хоча поряд з сином лише тиждень.

Ці дні - виснажливі, цілодобово чимось зайняті, постійно щось відбувається. Він ще зовсім крихітний, але твій :) І коли він на тебе дивиться, то розумієш, що це частинка тебе дивиться на тебе у відповідь.

Загалом цікаво, що любиш його якось безумовно. Це ж не як з дівчиною, зустрічаєшся, ця подобається, та не подобається. А тут тобі його дають, кажуть: “Це ваш”. І ти його любиш.

<img src="/images/covers/leo-1-year.jpg" />

Цікаво бачити перевтілення дружини на чудову матусю. Не завжди впевненою у своїх діях, такою, що сама не завжди знає що з малим робити, змученою. Але щасливою, коли тримає дитинку в руках, годує її, схиляється до неї, голубить, засипає тисячами ласкавих слів. Я коли це бачу, розумію, що зі мною найкраща мама у світі.

І це усвідомлення, що життя тепер ніколи не буде таким, як раніше. Але зміни - це добре.
