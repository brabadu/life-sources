---
layout: post
title: Спікер

#overlay: true
#feature_image: /images/covers/speaker.jpg
feature_image: http://ua.pycon.org/static/2014/logo.png

excerpt: Завершився черговий PyCon у Львові, на якому випало бути доповідачем.
---


Завершився черговий PyCon у Львові, на якому вдалося стати доповідачем. Вперше виступав із технічною доповіддю перед колегами за межами роботи. На диво майже не хвилювався і все пройшло досить легко. А міг і голос тремтіти, і що хотів сказати забувати.

Розказував у малому залі, людей було близько тридцяти. Із них мало не половина - з моєї роботи :)

Вдалося розказати те, що хотів. Хоча над подачою ще працювати і працювати. За слова-паразити хочеться себе розтерзати, постійне розмахування руками і спроби на щось вказати на слайді дратують. Натомість тими ж слайдами, в кінці кінців, був майже задоволений. Порівняно з тим, які вони були з самого початку - небо і земля.

Приємно, що знайшлися колеги, які не пожаліли свого власного часу і посиділи півгодинки, підказали як краще розпланувати час, коли і як жартувати, взаємодіяти з аудиторією. Не все почуте вдалося застосувати з першого разу, але ще матиму шанс, сподіваюсь :) Дякую, Іване та Міша.

Головне, що вдалося не надто нудно і обтяжливо розказати, що ми робимо цікаві речі і пояснити де почитати детальніше. Вражає, як деякі хлопці вміють і надзвичайно серйозні технічні речі розповідати цікаво, тримати аудиторію без зайвих жартів. Треба вчитися :)
