---
layout: post
title: Про стратегію сталого розвитку
feature_image: /images/covers/nestor-group.jpg
excerpt: Сьогодні учасники Несторівської групи оприлюднили результат своєї трирічної роботи. На 12 сторінках викладено бачення того, якою має бути успішна Україна. Та комфортна, передбачувана, рідна і привітна, про яку всі мріють.
---

Сьогодні учасники [Несторівської групи](http://uk.wikipedia.org/wiki/%D0%9D%D0%B5%D1%81%D1%82%D0%BE%D1%80%D1%96%D0%B2%D1%81%D1%8C%D0%BA%D0%B0_%D0%B3%D1%80%D1%83%D0%BF%D0%B0) оприлюднили результат своєї трирічної роботи. На 12 сторінках викладено бачення того, якою має бути успішна Україна. Та комфортна, передбачувана, рідна і привітна, про яку всі мріють.

**[ДОГОВІР ГІДНОСТІ ЗАРАДИ СТАЛОГО РОЗВИТКУ](/files/strategic-vision-nestorgroup-final-pdf.pdf)**

Це документ, який має запустити публічну дискусію про те, що ми хочемо побудувати в країні. А потім перейти до пошуків конкретних шляхів та їх втілення. Те, що є - тільки підгрунтя, фундамент. Зараз за війною, невизначеністю є ризик загубитися, вчергове скотитися до латання дірок, не думаючи про те, для чого ці дірки латати і куди попливемо, коли залатаємо. Ох, а так хотілося, щоб ніштяки були тут і зараз :)

В [анонсі](http://www.pravda.com.ua/articles/2015/02/24/7059596/) на Українській Правді згадується російський економіст Александр Аузан. Презентована стратегія багато в чому перекликається із серією дописів про необхідність соціальних інституцій Александра Аузана. Дуже раджу почитати його серію [ "Институциональная экономика для чайников"](http://esquire.ru/auzan-1) тим, кому цікаво чому в західному світі так, а в нас - інакше.

На цьому відео з TEDxKyiv Євген Глібовицький та Ярослав Грицак розказують про те, як вони розробляли стратегію розвитку Львова. З цієї ініціативи трошки пізніше виросла Несторівска група.

{% youtube noIW9A8V7WE %}

Цікавий момент. Грицак каже, що всі країни, що зробили ривок, перед тим побували на дні. І підводить до висновку, що ми вже на дні. Зверніть увагу, виступ 2011 року. У 2015 році на ці слова дивишся зовсім з іншого боку.

Отже, інтелектуали в Україні працюють. Тепер хочеться знайти ті кнопки які треба тиснути, щоб ці ідеалістичні картинки перенести в наше нелегке сьогодення.
