---
layout: post
title: Програмки
images_theme: mobile apps
---

Я планував тут багато про що розказувати, зокрема і про те чим користуюся в побуті. Наприклад зараз хочу розказати про дві найкорисніші програми (під iOS), які є на моєму телефоні. Це буде не огляд, а дружня порада і враження від використання.

Першу з них поставив зовсім нещодавно - [BiletCafe](http://biletcafe.com.ua/). В неї вкрай просте, але надзвичайно корисне призначення - онлайн-купівля квитків на поїзди. Має приємну кольорову гамму, анімації та чудову українську локалізацію.
Під час вибору місця показується схема вагона, що дозволяє змістовно обирати місце, а не гадати, чи шукати схему у великих інтернетах. Всі куплені квитки зберігаються, тож можна потім переглядати холодними зимовими вечорами. Доречі про зимові вечори, на екрані вибору потрібного напрямку для свого замовлення є посилання "в гори за снігом". За тим посиланням список популярних поїздів, і можна одразу перейти до оформлення квитка в одному з них.

Загалом зроблено професійно, зі знанням справи. Можна сказати навіть з любов’ю, тож гаряче рекомендую, бо після такого мучити себе далі е-квитком не хочеться зовсім.

***

Інша програмка про комунікацію. Ви багато повідомлень пишете своїм коханим? А фото свої присилаєте? Ми з коханою користуємося [Couple](http://couple.me/), чатом для двох :) Ви реєструєтеся і отримуєте чатик, в якому є і завжди будете тільки ви вдвох. В основному ми пишему один одному прості повідомлення - вони пересилаються через інтернет, хоча для смартфонів це не є проблемою. Також дуже зручно робити фотки і одразу накладати фільтри, подібні на інстаграм. Ще можна надсилати відео. Із особливостей, на відміну від вбудованої говорилки, є можливість нічого не писати і не фотографувати, а натиснути одну кнопку, що називається _Thinking of you_ і твоїй половинці прийде повідомлення із характерною хмаркою. Вдала ідея - іноді нема чогось особливого написати, а просто маякнути, що я тут про тебе думаю хочеться. А ще зручно так пінгувати, якщо чекаєш відповіді пошвидше ;)

Ще із приємних, хоч і не так часто використовуваних функцій є малювання картинок, подібне до вконтактівських графіті. Це ж графіті можна малювати одразу вдвох. Хоча затримка може бути досить помітною іноді заважає. А ще можна зробити "пальчиковий поцілунок": прикладаєш палець до якоїсь частини екрану, в твоєї пари в цьому ж місці з’являється відбиток пальця. Якщо твоя пара також кладе свій палець на це місце, то телефони трошки вібрують. Мило :) Ну і є там ще пара приємностей, які вже не складають основної користі програми.

Зараз, аналізуючи, я розумію, що тут нічого нового, в порівнянні з тим же стандартним iMessage, немає. Але виходить дуже зручно мати спеціальну програмку, в якій весь ваш такий простір з саме тою людиною.