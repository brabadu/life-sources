---
layout: post
title: Deadline&#58; роман про управління проектами
images_theme: Дедлайн Том Демарко
excerpt: Мова в Дедлайні йде саме про управління проектами з розробки програмного забезпечення. Крім того це не та «книга про управління», яку очікуєш побачити. Це справжній роман зі шпигунами, викраденнями, позитивними та негативними героями.
---


Раніше я читав ті книжки, про які чув дуже позитивний відгук. Вони не обов’язково були у сфері моїх прямих зацікавлень або моїх улюблених авторів. Достатньо мені було почути про книжку щось хороше, а самій книжці попастися на очі, я починав її читати. Зараз помітив, що шукаю собі літературу, яка відповідає на задані самому собі питання. Останні книжки, в тому числі і описані в цих дописах, були прочитані саме з цієї причини ([Історія Бога]({% post_url 2013-07-21-istoria-boga%}), [Як стати авантюристом]({% post_url 2013-08-09-avanturist %}), [Доставляючи щастя]({% post_url 2013-09-03-delivering-happiness %})).

Так само і __«Дедлайн» Тома Демарко__ я почав тому, що хотів дізнатися більше про управління. Перші пошукові запити вказали саме на цю книжку, тому я і вирішив її прочитати, тим більше її примірник лежить в мене на роботі на шафі за спиною. Раніше ця книжка працювала підставкою під ноутбук в одного з моїх колег.

Я не чекав, та виявилося, що мова в Дедлайні йде саме про управління проектами з розробки програмного забезпечення. Крім того це не та «книга про управління», яку очікуєш побачити. Це справжній роман зі шпигунами, викраденнями, позитивними та негативними героями. На місці приємне почуття гумору та вміння легко і просто створити історію, в яку органічно вплетено повчання із зрозумілим висновком. Деякі з них очевидні, деякі банальні, та знайшлися і позитивні та корисні.

З того, що хотілося б виписати собі:

- Якщо людина не відчуває себе у безпеці, вона буде протидіяти змінам.

Щодо негативна мотивації

- Погрози - найменш ефективний вид мотивації, якщо вас цікавить продуктивність працівників.
- Чим би ви не погрожували, задача не буде зроблена вчасно, якщо з самого початку на неї було відведено занадто мало часу.
- Більше того, якщо люди не впоряються, вам доведеться виконати свою обіцянку (погрозу).

Управління ризиками:

- Для управління проектом достатньо управляти його ризиками.
- Відслідковуйте ті ризики, які можуть стати причиною провало проекту, не тільки кінцеві ризики.
- Оцініть ймовірність виникнення та вартість кожного ризику.
- Для кожного ризику визначте показник - симптом, за яким можна виявити, що ризик перетворюється на проблему.

Гра у захисті

- Скорочуйте втрати
- Успіх проекту можно забезпечити швидше скороченням непотрібних зусиль, ніж прагненням нових перемог.
- Не створюйте нові команди без необхідності; пошукайте в колективі вже складені та спрацьовані команди.
- Залишайте команди працювати разом і після закінчення проекту (якщо вони самі цього хочуть), щоб у керівників, які прийдуть вам на зміну. було менше проблем із погано спрацьованими командами.
- Вважайте, що команда, яка хоче продовжувати працювати разом і далі, - це одна з основних цілей любого проекту

Все це трохи вирване з контексту. На сторінках роману ці пункти виведені як резюме з якоїсь цілком реальної історії, незважаючи на навмисну фантастичність сюжету загалом. Цікаво, що загалом все зводиться, швидше, не до порад __2як треба__ робити, а до застереження як робити точно __не треба__. Шлях може бути різний, а помилки на ньому у всіх загалом достатньо однакові.

Отже, якщо ви читали «Як пасти котів» і вам не сподобалося (що не дивно), то спробуйте «Дедлайн». В Демарко вийшла приємна недовга притча про те, як десь, в чудовій країні Моровія, проекти здаються вчасно, консультанти перелітають Тихий океан для короткої консультації за обідом, а всі проблеми рано чи пізно вирішуються.
