---
layout: post
title: Лотерейні нюанси
images_theme: лотерея
excerpt: Виявляється, купа американців грає в лотерею. Це величезний бізнес, що важливо, із державною монополією. Під це навіть окремо змінювали законодавство. Адже лотерея - це азартна гра, а азартні ігри в штатах дозволені тільки в Неваді.
---


*_Це другий (і останній, перший [тут]({% post_url 2013-09-18-cloud-democracy %})) допис, який я писав давно з метою почати вести блог. Це адаптація епізоду подкасту Фрікономіки про один нетиповий вид лотереї._*

Виявляється, купа американців [грає в лотерею](http://www.freakonomics.com/2012/04/26/lottery-loopholes-and-deadly-doctors-a-new-freakonomics-radio-podcast/). Це величезний бізнес, що важливо, із державною монополією. Під це навіть окремо змінювали законодавство. Адже лотерея - це азартна гра, а азартні ігри
в штатах дозволені тільки в Неваді.

Опитування показали, що лотерея вважається чи не єдиним способом заробити значну суму для сімей из низьким рівнем доходів. Тож народ ріжеться в лотерею, і мріє про величезні статки, які вони сподіваються виграти. Натомість кількість грошей, які американці відкладають - мізерний. Під час кризи пересічний американець підтягнув пасок, але досить швидко розслабився знову і більшість американців живе без збережень «на чорний день».

Тож знайшлися люди, які поставили собі за мету знайти такий фінансовий інструмент, який поєднував би азарт лотереї та надавав можливість відкладати гроші. І такий інструмент знайшли! Назвали його Prize-Linked Savings. Українською я б це назвав «Призи за ощадження».

Суть проста як двері: учасники купують «квиток», ці гроші вкладаються максимально безпечно, наприклад банківський депозит. Хитрість в тому, що відсотки з депозиту розподіляються не всім порівну, а визначається за принципом лотереї. Тобто ти можеш і не виграти кругленьку суму, але принаймні ті самі гроші ти зможеш потім забрати назад.

В Африці зіткнулися з проблемою, що люди майже не користувалися банками і зберігали іноді навіть значні кошти «під матрацом». Банки не могли залучити ці кошти, бо про банки ніхто не думав, а це загалом не дуже приємно для економіки країни. Аж допоки один з банків не вирішив як експеримент запровадити саме таку схему. Експеримент виявився успішним, банк залучив значиму кількість грошей, люди були задоволені. Проблема виникла в конкурентів, які, побачивши успіх, подали до суду і змусили зупинити програму.

Лазівку в законі знайшли і в одному зі штатів Америки (вилетіло в якому саме). Одна з кредитних спілок запустила подібну програму. Але і там зараз йдуть судові справи, в яких намагаються розібратися чи це лотерея (монопольні права на яку, нагадую, у держави), чи це призова акція в рамках залучення клієнтів.

Тут би зробити якийсь висновок... Звичайно, можна сказати, що PLS - ті самі яйця в профіль, і можна самому покласти гроші хоч на той же самий депозит і отримувати свій маленький відсоточок гарантовано (це, звичайно, ще й від банку залежить). Але якщо пам’ятати про те, що існує величезна індустрія державної лотереї, в якій обертаються величезні гроші, то такий варіант починає виглядати, принаймні, менш лохотронським.
