---
layout: post
title: Цей незручний момент
images_theme: коти і собаки
---


Майже всі ми викладаємо якісь свої фото в інтернет. Чи то показати іншим, чи для резервного копіювання. Історично склалося так, що я свої фотографії зберігаю на Google. 

Спочатку цей сервіс називався Picasa, згодом він став частиною Google+. Нещодавно туди додали кілька десятків (більше 40 - вони це постійно згадують у своїх постах на тому ж Google+), які роблять ці фотографії сервісом, який може налякати.

Позначання людей на фото ще куди не йшло, хоча от мою наречену це напружує. Я гік і мені подобаєтсья, що є така функція. Потім я заходжу в чийсь профіль і бачу всі фото, які в мене спільні фото з цією людиною. Це не життєвонеобхідно, але приємно. Та найцікавішим мені здається основний козир Google - пошук. Серед своїх власних фото стало можливим шукати картинки за змістом. Раніше пошук серед зображень покладався на текст, біля якого ця картинка повішана, на підпис докартинки, назву файлу та ще деякі непрямі дані про це зображення. Та тепер пошук "дивиться" що саме зображене на фото, щоправда поки англійською (хоча кого це хвилює?). Ввівши найпростіше - _cat_, а потім _dog_, я отримав оберемок фотографій з моєї колекції з котами, а потім, відповідно, і з собаками. Після того спробував _snake_. Змій серед моїх фото, здається, ніколи і не було, та отримав фото жаби, яку можна прийняти за вужа, що висунув голову з води.

Найбільш круто, але водночас і страшно, стало тоді, коли я ввів _tent_ і побачив фото з наметами зі свого таборового життя. Ладно коти та собачки. Я розумію як можна шукати по назві міста. Але воно шукає і *знаходить* намети! Далі ще пробували _sea, lake, black sea, kyiv, lviv, donetsk_. На все це були знайдені більш-менш правильні фото. Що цікаво результатів на _boys_, чи _girls_ немає :)

З одного боку я розумію яка це серйозна технологічна робота. Обробка та категоризація зображень на такому високому рівні - продукт тяжкої наукової роботи, там працюють дуже складні алгоритми. Та з іншого боку - Google розуміє *що* є на моїх фото, *де* вони зняті, та, цілком ймовірно, здогадується *коли* вони були зроблені. На додаток із позначеними обличчями, виходить що гугл знає про мене, ну, *все*. Це було відомо і раніше щодо пошуків, та моєї поведінки в інтернеті. Але тепер він знає що відбувається в моєму житті з моїх фотографій! Це страшнувато, але цікаво.

Я от не знаю, чи боялися люди, коли створювали перші телефонні довідники. А ще купа питань: що гарного можна з цим зробити? А що поганого? Мене не сильно хвилює, що я щодня проходив повз десятки(?) відеокамер спостереження, мій телефон щосекунди повідомляє де я мобільному оператору та ще багато кому ;) які це проблеми для нас створює? Як це вплине на нас? І яку користь подібні технології можуть принести? Пошук фото _я і чорний кіт_ справляє враження, але що з цим робити далі мені поки не зрозуміло.

Як вам такі технологічні прориви?