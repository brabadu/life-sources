---
layout: post
title: Ракові пухлини та тасманські дияволи
images_theme: тасманський диявол
excerpt: Трошки моторошна історія про тасманських дияволів
---


Слухав сьогодні <a href="http://www.radiolab.org/story/91713-famous-tumors/">черговий випуск</a> RadioLabs. Цього разу про пухлини. Перекажу трошки. 

Фотограф дикої природи Крісто Баарс (Christo Baars) знімав, зокрема, тасманських дияволів. Одного року він помітив, що їх раптом стало менше, значно менше. Раніше на фото-пастки збігалися десяток тварин, тепер одна-дві. Також він помітив, що на їхніх мордах з'явилися якісь нарости. Він був одним з перших, хто це помітив. 

Далі забили на сполох місцеві канали, природоохоронці тощо. Почали досліджувати проблему і швидко стало ясно, що ці нарости є, по суті, раковими пухлинами. Оскільки явище виявилося масовим, то почали шукати проблему в навколишньому середовищі, якийсь токсин-канцероген. Нічого не знайшли, їхнє звичне місце життя здавалося цілим і неушкодженим. 

Масовість хвороби вказувала на епідемію. Але рак - не вірус, він не має передаватися від однієї особи до іншої. Тут варто зробити відступ і розказати детальніше про сам рак. В основі раку лежить та проблема, що з якоїсь причини в клітині порушується її структуру таким чином впливаючи на те, що робить клітина та на її генетичний код. Ламається програма самовідтворення і клітина починає ділитися неконтрольовано. Але вона не просто ділиться, а бореться за життєві ресурси з іншими клітинами та під час свого ділення продовжує мутації. Велика конкуренція між клітинами породжує активний натуральний відбір в дії, на рівні клітин і прискорений до часу життя цих клітин. Отже мутують вони блискавично, стають все сильнішими, активнішими, смертоноснішими. Саме тому з раком так важко боротися, він завжди інший і постійно шукає шляхи побудувати ще досконалішу клітину для витягнення життя з особини-хазяїна. 

Повернімося до тасманських дияволів. Дослідження пухлин від різних тварин показало, що пухлини мають спільне ДНК, це означає, що вони всі розійшлися від однієї тварини. Тобто одна пухлина, що з'явилася на морді тварини одного разу заразила іншу тварину. Як так може бути, якщо рак буквально пристосовується до свого носія? Тасманські дияволи всередині свого виду дуже подібні, в них не таке генетична різноманіття як у більшості інших тварин. Тому організм однієї тварини сприймає частинки пухлини іншої як свої і приймає її в організм. І далі пухлина починає своє повільне вбивство в тілі нової жертви. А тасманські дияволи дуже багато кусають одне одного за мордували. Самці між собою, воюючи за територію, самці - самок під час шлюбних Ігор. Таким чином в деяких регіонах вимерло до половини популяції. Звірям загрожує повне вимирання найближчі десять-двадцять років.

Натуральний відбір - процес, що цілком покладається на випадок. Одній пухлини випало з'явитися на морді тварин, що багато кусають себе саме за морди, плюс мають таку особливість імунітету. Таким чином цілий вид поставлено під загрозу.

Подібна пухлина є і в собак, називається “інфекційна венерична пухлина собак" і вона переходять від однієї до іншої вже <b>тисячі років</b>. Цю пухлину можна вважати окремим паразитом, хоча він зовсім не є тим паразитом, якого ми звикли уявляти. Ця пухлина не є окремим організмом. І від цього мені трошки моторошно.

Якщо цікаво прочитати деталі - [Вікіпедя має трохи](http://uk.wikipedia.org/wiki/%D0%9F%D1%83%D1%85%D0%BB%D0%B8%D0%BD%D0%B0_%D0%BC%D0%BE%D1%80%D0%B4%D0%B8_%D1%82%D0%B0%D1%81%D0%BC%D0%B0%D0%BD%D1%96%D0%B9%D1%81%D1%8C%D0%BA%D0%B8%D1%85_%D0%B4%D0%B8%D1%8F%D0%B2%D0%BE%D0%BB%D1%96%D0%B2)