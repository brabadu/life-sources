---
layout: post
title: Просто люди
images_theme: Портал неполітичних новин Просто люди
---

Мені свого часу пощастило познайомитися із багатьма надзвичайними людьми. Іноді такі надзвичайні люди знайомляться між собою і роблять дивовижні речі. 

Так в Донецьку невелике, але творче та амбіційне місцеве онлайн ЗМІ [Портал неполітичних новин NGO.donetsk.ua](http://www.ngo.donetsk.ua/) почало видавати дуже цікавий продукт. 

Найкрутіше в них виходять передачі ["Просто люди"](http://www.youtube.com/playlist?list=PLoYByUVKR5MShy4IS2aYIn4NdDbWSMRMS) - десятихвилинне інтерв'ю цікавих жителів Донеччини. Ось невеликий тізер:

{% youtube WH9SRCzwD7c %}

Багатьох з учасників цього проекту мені пощастило знати особисто, але не це головне ;) Головне те, що місцева громада для самої себе та всіх інших відкривається з трохи іншого, світлого, ініціативного та творчого боку. Прикметно те, що на традиційне для всіх питання щодо штампу "донецькі" всі відповідають з посмішкою і розумінням. Штамп на те і штамп, щоб зайвий раз не думати. Натомість ці люди думають регулярно та продуктивно, і це прекрасно.

Дівчата та хлопці з Порталу стараються показати донеччан позитивним та привітним. Виходить в них добре, хоч це і крапля в морі, але дуже яскрава крапля. Сподіваюся, "Просто люди"" ще отримають належну увагу, тисячі переглядів та заслужених лайків. 

Крім того, ті ж хлопці та дівчата роблять передачу ["Стабильность и благополучие"](http://www.youtube.com/playlist?list=PLoYByUVKR5MSvVCHilq2nIIwNmCNhSFtn), яку ще поки носить в форматі між капусником-балаганом та +100500. Це, швидше, під настрій. Думаю, у мільйонному місті мають знайтися вдячні глядачі і для такого стилю. 

Загалом тішить той факт, що медійний Інтернет-продукт створюють не тільки в і для столиці. [Централізованість України](http://zaxid.net/blogs/showBlog.do?zayavka_na_avtonomiyu&objectId=1286035), виходить за межі здорового глузду, непогано було б розвивати щось і подалі від Києва. 

P.S. Коли вже зайшла мова про відео в інтернеті, то не можу не висловити радість від появи одразу двох українськиї проектів в цьому руслі: [Спільнобачення](http://spilno.tv) та [Громадське телебачення](http://hromadske.tv). Перші, схоже, поки краще продумали організаційні нюанси, а другі - загалом відомі обличчя. То пусто, то густо і з конкуренцією. Ура!