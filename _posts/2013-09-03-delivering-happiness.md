---
layout: post
title: Щастя, доставка до дверей
images_theme: delivering happiness
excerpt: Прочитав «Доставляючи Щастя» і мало не забув розказати про свої враження.
---

Прочитав книжку [Тоні Шея «Доставляючи Щастя»](http://kniga.biz.ua/book/management/119/1716/). До мене її прочитала моя прекрасна половина та порадила мені. Потім книжка попалася і в списках корисної літератури на [AIN.UA](http://ain.ua/2013/07/29/134296). Сам я мало розумів, що собою представляє Zappos (онлайн-магазин про який в основному йде мова), тому не мав жодних очікувань від книжки про компанії. Насправді дуже цікаво буквально з перших сторінок. Я для себе зробив спостереження, на що орієнтується справжній підприємець (enterpreneur, як зараз модно) - він дивиться на речі і десь на підсвідомості прораховує як це комусь можна продати. Він з дитинства думає бізнес-планами, тому і бізнес виходить ніби сам собою. Це не те щоб новина, але на прикладі видно значно краще. *(Загалом описувати знахідки, які зробив "для себе" невдячна справа. Коли їх намагаєшся описати буквами виходять такі дрімучі банальності, а в той самий момент це було справжне просвітлення)*

Частина про корпоративну культуру Zappos для мене виявилася менш цікавою. Вона орієнтована на тих, кому Zappos цікава як компанія-легенда (на кшталт Starbucks чи Moleskine) чи підприємців, які теж постають перед проблемою корпоративної культури власного бізнесу. Як я вже сказав, для мене Zappos нічим не відрізняється від будь якого іншого магазину, до власного бізнесу поки не допрацювався тож я тут не цільова аудиторіяю. Хоча і від цієї частини знайшлась користь. Наприклад тепер я бачу, що багато речей, які робить керівництво моєї компанії були почерпнуті саме з цієї книжки. Тепер я розумію причини і кінцеву мету цих дій :)

Словом, корисна книжка, якщо хочеш почитати надихаючу історію успіху та/або коротких посібник з влаштування корпоративної культури в компанії.