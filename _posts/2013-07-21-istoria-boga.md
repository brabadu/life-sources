---
layout: post
title: Книжка «Історія Бога»
images_theme: релігія
excerpt: Зараз читаю книжку на релігієзнавчу тему - «Історія Бога» (Карен Армстронг). Потужний опис розвитку іудаїзму, християнства та ісламу - трьох основних монотеїстичних релігій людства. Читати її і цікаво, і складно і суперечливо.
---

Зараз читаю книжку на релігієзнавчу тему - [«Історія Бога» (Карен Армстронг)](http://psylib.org.ua/books/armst01/index.htm). Потужний опис розвитку іудаїзму, християнства та ісламу - трьох основних монотеїстичних релігій людства. Читати її і цікаво, і складно і суперечливо. Деякі думки, викладені в ній, в традиційному християнстві називається єрессю. Крім того, мова у авторки досить тяжка, на деяких параграфах мозок просто вимикається :) Але тим не менш, там дуже багато цікавого. Трохи зрозумів для себе чому Господь, який зараз вважається милостивим та добрим, в Старому Заповіті допомагає жорстко розправлятися з ворогами і взагалі є досить войовничим. Цікаво розкрито вплив окремих пророків на цілу релігію, таких як Ілія чи Осії. Особисті переживання та громадська активність яких, змінювала уявлення людей про Господа.

Це не дуже очевидно, але сприйняття людьми Творця змінювалося з часом. Воно відрізнялося настільки, що можна сказати, що це були різні боги в рамках однієї релігії. Дізнався більше про основи віри іудаізма; як вийшло, що євреї стали обраним народом; як і чому з’явився іслам. Також краще зрозумів для себе що розкололо християнство на католиків та православних.

Загалом книжка немала і непроста. Але дуже цікава. Окремо сподобалося читати про присутність маврів в Іспанії та в цей же час дивитися на цю синергію народів в Толедо, чути розповіді про реконкісту від гідів, бачити справжні приклади змішання трьох культур. Дуже вчасно взявся за неї. Словом, книжка розширює світогляд, а погоджуватися чи ні з автором щодо конкретних речей - діло читача.