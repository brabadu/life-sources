---
layout: post
title: Атлант і його плечі
images_theme: атлант
excerpt: Я любитель почитати пердмову або рецензію до книги, якщо там немає спойлерів. І прочитавши передмову до Атланта пізніше отримав все, що обіцяли.
---

Називайте мене як хочете, але я спробую дати своє оціночне судження книзі, яку не дочитав до кінця - ["Атлант розправив плечі" Айн Ренд](http://uk.wikipedia.org/wiki/%D0%90%D1%82%D0%BB%D0%B0%D0%BD%D1%82_%D1%80%D0%BE%D0%B7%D0%BF%D1%80%D0%B0%D0%B2%D0%B8%D0%B2_%D0%BF%D0%BB%D0%B5%D1%87%D1%96). Проблема в тому, що я не впевнений чи збираюсь дочитувати. Атлант - монумнтальний труд, три томи - не жарти. Та й взагалі до класиків треба підохдити обережно.

Я любитель почитати пердмову або рецензію до книги, якщо там немає спойлерів. І прочитавши передмову до Атланта пізніше отримав все, що обіцяли. Ідея роману захоплююча - життя в світі, де люди більше схожі на рослинок, ніж тваринок. Сюжет цікавий, він розвивається зрозуміло куди стратегічно, але тактично із сюрпризами.

Цікаво спостерігати якісь паралелі з сучасністю. Перший том я читав під час передвиборчої кампанї і на одній зі сторінок буквально побачив з’їзд відомої партїї в блакитних кольорах. Так вразився, що аж написав емоційний пост у фейсбучик, що для мене нетипово.

Трішки чорно-білі герої якщо хороший, то хороший на сто відсотків, якщо поганий, то гнилий остаточно.

Загалом, чудова книжка. Перші дві. На третій я задумався, чому до жінок-письменниць іноді ставляться іронічно. А ще через кілька десятків сторінок зрозумів: мене страшно дратують пасажі на кшталт "вона подивилися в його очі, вони виражали глибокий сум, тривогу і трошки радості", "або "його постать була величною та сплвненою гордості за своє дітище", чи "вони сиділи в кімнаті, наповненою урочистою мовчанкою". Я врешті зловив себе на думці, що я щоразу задумуюся як виглядає постать, як звучить ця тиша і якими були очі. Хочеться думати про сюжет, а не про вираз обличчя героя. Коли доходимо до половини третьої книжки і, увага спойлер: Джон Галт читає монолог по радіо. Отут я і здався. Коли чверть книжки - це повчальний, прискіпливий, самопоторюючийся монолог про їхні чесноти, наші гріхи та в кого який моральний кодекс витримати важко. Особливо враховуючи, що мініверсії цих монологів вже десятки разів проголошувалися різними героями перед цим. Я зрозумів про що він, я знаю що так жити не можна, я усвідомлюю, що це програмна промова, заради якої почалися перші два томи. Але так не можна. Я хочу дізнатися чим все закінчиться - "всі помруть" чи "помруть, але пізніше". А не можу я цього дізнатися, немає настрою це далі читати. Плюс всі ці очі, сповнені змішаних почуттів.

Хоча, можливо, ще не все втрачено і це я, [ненормальний]({% post_url tumblr/2013-05-09-pro-normalnist %}), наговорюю і треба мені поважати та читати класиків. Бо книжка таки вартісна, про правильне каже.
